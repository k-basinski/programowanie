# Wstęp

## Po co ta książka?

Ta książka powstała jako skrypt do rozmaitych kursów programowania, które prowadzę na [Gdańskim Uniwersytecie Medycznym](http://gumed.edu.pl/).

## Po co Ci programowanie?

## Za darmo? Jak to? Gdzie jest haczyk?

Tak to. Nie ma haczyka. Wbrew amerykańskiemu powiedzeniu [there ain't no such thing as a free lunch](https://en.wikipedia.org/wiki/There_ain%27t_no_such_thing_as_a_free_lunch) ta książka jest za darmo. Nic nie chcę od Ciebie, drogi Czytelniku w zamian. Co więcej, całość jest na licencji Creative Commons, co oznacza, że możesz całą treść tej książki kopiować, rozpowszechniać i wykorzystywać. Jedynym warunkiem jest **podanie źródła**.

Dlaczego książka jest za darmo? Z co najmniej kilku powodów:

1. W XXI wieku branie pieniędzy za książki wydaje mi się dziwne. 
2. Książka powstała jako skrypt, który ma być pomocny moim studentom. Mam im kazać za niego płacić?
3. Pracuję na publicznej uczelni i moje wynagrodzenie jest pokrywane z pieniędzy podatników. Wydaje mi się, że normalnym jest, że ci podatnicy będą mieli dostęp do efektów tej pracy.
4. Nie udzielam się czynnie w żadnej organizacji charytatywnej, nie maluję płotu przedszkola, do którego chodzą moje dzieci, nie podejmuje działań w czynie społecznym... Niech to będzie mój czyn społeczny.

## Błędy, sugestie, poprawki

Niestety, z powodu przyjęcia takiego modelu biznesowego w tekście mogą się zdarzyć błędy wynikające z braku profesjonalnej redakcji. Stąd moja wielka prośba - jeśli znajdziesz jakiś błąd, poinformuj mnie o tym! Najlepiej to zrobić poprzez udanie się do [repozytorium na GitHubie](https://github.com/k-basinski/programowanie) i stworzenie pull requesta albo issue ([więcej informacji o tym jak to zrobić tutaj](https://docs.github.com/en/github/collaborating-with-issues-and-pull-requests/about-pull-requests)). Możesz też po prostu wysłać maila na k KROPKA basinski MAŁPA gumed KROPKA edu KROPKA pl.